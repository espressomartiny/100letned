---
layout: layouts/page.njk
image: /images/boat640.jpg
---

<h1>Než přijede noční loď</h1>
<h2>Prosincový knižní dar na podporu překladu z nizozemštiny</h2>
<h2>Překlad novely Saskie de Coster.</h2>


<div class="main">
  <article> 
  <p>Studenti pražské nederlandistiky u příležitosti výročí 100 let oboru na Univerzitě Karlově připravili předvánoční balíček, kterým by chtěli podpořit budoucnost pandemií zasaženého literárního překladu z nizozemštiny – a tím i budoucnost svou.</p>
  <p>Inspiroval je knižní dar, kterým autorka Saskia de Coster v loňském roce podpořila pro změnu nezávislá vlámská knihkupectví. Kdo si u nich během loňského prosince – to byl sice lockdown, ale knihkupectví byla otevřená, neboť knihy jsou v Belgii stejnou základní potřebou jako léky nebo drogerie – zakoupil jinou knihu, mohl si zdarma jako bonus odnést i její novelu In de rij voor de nachtboot, inspirovanou obdobím dlouhých odloučení a znovu navazovaných vztahů.</p>
  <p>Její překlad – Než přijede noční loď – si nyní může zdarma odnést i český čtenář. Stačí si u partnerských knihkupectví zakoupit jakoukoli jinou knihu přeloženou z nizozemštiny. A protože čeština coby slovanský jazyk se od nizozemštiny v mnoha ohledech liší, čeká českého čtenáře i malé překvapení – kniha totiž vychází ve dvou verzích. Je milostný příběh jednoduše jen milostný příběh, nebo se proměňuje podle toho, kdo ho vypráví? Odpověď najdete někde mezi fialovou a červenou verzí.</p>
  <p>Než přijede noční loď vychází v nakladatelství Karolinum, s laskavou podporou Vlámského zastoupení v ČR, a v partnerských knihkupectvích bude k dispozici do konce prosince nebo rozebrání zásob.</p>
  <p>Partnerská knihkupectví na interaktivní mapě:</p>
  <div class="mapa">
   <a href="https://padlet.com/irenakozmanova/KdeStaviNocniLod"><img src="/images/mapa.png" alt=""></a>
   </div>
</article>
    <div class="obrazek">
     <!-- <img src="/images/saskiapromo.png" alt=""> -->
    </div>
</div>
